# Лабораторна робота 6. Творче завдання

Виконання лабораторної роботи передбачає створення програмного застосунку. Тематика застосунку та функціонал обирається студентом на власний розсуд. Необхідною умовою є задовільнення застосунку наступним вимогам.

- **Діалог з користувачем.** Застосунок повинен забезпечувати діалог з користувачем, що передбачає запит користувача на введення даних, виведення результатів. Наприклад, застосунок може пропонувати обрати режим роботи через введення цифр (1, 2, 3, ...) або введення символу q для завершення роботи застосунку.
- **Перевірка введених даних.** Застосунок повинен забезпечувати перевірку на валідність даних, що були введені користувачем. Необхідно перевіряти як тип даних (число, текст) так і входження їх у межі допустимих значень. У випадку введення не валідних даних, застосунок повинен вивести користувачу зрозуміле повідомлення про помилку.
- **Робота з файлами.** Застосунок повинен реалізовувати роботу з файлами. Можливим є отримання вхідних даних з файлу, та/або збереження результатів роботи застосунку у файл.

