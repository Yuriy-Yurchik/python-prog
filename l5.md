# Лабораторна робота 5. Робота з файлами

## Варіант 1. Аналіз тексту

Дано текстовий файл, вмістом цього файлу є довільний текст. Необхідно створити застосунок, результатом роботи якого стане виведення списку всіх слів довільного тексту з файлу. Для кожного слова необхідно навести кількість його появ у тексті.

## Варіант 2. Форматування тексту

Дано текстовий файл, вмістом цього файлу є довільний текст. необхідно створити застосунок, результатом якого стане створення нового текстового файлу з відформатованим варіантом тексту попереднього файлу. Форматування тексту передбачає обмеження максимально можливої довжини тексту у кожному рядку на, задану користувачем, кількість символів.  Слова у рядку, що виходять за задану максимальну кількість символів, повинні бути перенесені на новий рядок. Розділення слів на частини не дозволяється.

## Варіант 3. Пошук абзацу за тегом

Дано текстовий файл, вмістом цього файлу є довільний текст. Текст складається з декількох абзаців, абзаци розділені пустим рядком. Абзаци містять слова-теги, що починаються символом `#` та закінчуються пробілом. 

Необхідно створити застосунок, результатом роботи якого стане виведення всіх абзаців, що містять, введений користувачем, тег.

## Варіант 4. Обробка списку значень

Дано текстовий файл, що вміщує список товарів. Кожний рядок вміщує назву товару та його вартість. 

Назва товару та вартість розділені групою символів `-- ` два тире і пробіл. Назва товару може мати довільну кількість символів, вартість може бути довільною. Наприклад:

```
Хліб -- 20.00
Молоко -- 30.00
Картопля -- 40.00
```

Необхідно зробити застосунок, результатом роботи якого буде надання загальної вартості всіх товарів зі списку.

